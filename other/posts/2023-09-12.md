Opravdu mě těší a překvapuje, jak pozitivně byl přijat prototyp webového nástroje, který jsem před týdnem uvedl do světa. Ozvalo se mi mnoho lidí a již mám první platící zákazníky, což jsem u tak surového prototypu vůbec nečekal.

Jednoduchá myšlenka stojící za tímto projektem je: Potřebujete mít web? Bez ohledu na to, zda jste právnická nebo fyzická osoba, v dnešní době je téměř nezbytné mít web. Ať už jste podnikatel, makléř, nebo organizujete nějakou událost, webová stránka je nástroj, který se vám rozhodně hodí.

Klasický příklad může být oblíbená pizzerie na rohu. Možná má skvělý web, možná ne. Někde je web místní restaurace ostře vybroušený, někde je zase tupý jak zetlelý banán. Pokud máte podnikání, chcete mít web, který funguje. Nemusí to být vrcholný designérský kousek, ale měl by splnit svůj účel – prodávat nebo informovat ve stylu, který je vám i vašim zákazníkům blízký. Správným způsobem by měl posílat informace do Googlu, měl by být sdílený a splňovat standardy webu. 

Proč byste museli znát všechny tyto náročné detaily? V minulosti se každý web musel tvořit ručně, což bylo laboriozní. Poté přišla řada nástrojů, od WordPressu po Webflow a Solid Pixels, které umožňují vytvářet weby i neprogramátorům. Ale co lidé, kteří o webu nic moc nevědí a nechtějí se jím zabývat?

Pokud koduju web, mohu udělat spoustu chyb. Pokud web skládám v Elementoru, mohu také udělat spoustu chyb, jen je to trochu jiné. Pokud o web designu nic nevím, můžu si najmout web designéra. Ale pokud nemám dostatečný rozpočet, výsledky mohou být velmi různé. Někdy to může skončit překvapivě dobře, ale to je spíše výjimka.

S tímto nástrojem máte web designéra k dispozici 24 hodin denně, 7 dní v týdnu. Stačí mu jen napsat, co byste chtěli, a on to udělá nebo navrhne lepší řešení. Už nemusíte řešit složitou administraci nebo jak uložit změnu otevírací doby tak, aby se web opět nerozbil na mobilu. Stačí napsat do políčka, že v pátek máte otevřeno od 10:00 do půlnoci.

Pokud vás tento koncept zaujal, intenzivně pracuji na nástroji, který tohle všechno dokáže. Není to jen demo nebo hezky nakreslená šablona, je to plnohodnotný produkt. Samozřejmě, jako každý nový produkt má své nedostatky a při startu hledám první desítky platících klientů, kteří by chtěli s takovým nástrojem pracovat a jsou ochotni pochopit, že se jedná o produkt ve vývojové fázi. Zároveň budou mít možnost být u zrodu nového unicornu.